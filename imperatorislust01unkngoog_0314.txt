302 INSTJTUTJONUM LIBRI· QUATTUOR. [Lib. 11.

4 aliquando heredis aliquando legatarii loco habebatur: Et
in Neronis quidem temporibus Trebellio Maximo et Annaeo
Seneca consulibus senatusconsultum factum est, quo cautum
est, ut, si hereditas ex fideicommissi causa restituta sit, omnes
actiones, quae iure civili heredi et in heredem competerent,

. ei et in eum darentur, cui ex fideicommisso restituta esset
hereditas. post quod senatus consultum praetor utiles ac-
tiones ei et in eum qui recepit hereditatem quasi heredi et iu

5 heredem ‘dare coepit. 'Sed quia' heredes scripti, cum aut
totam hereditatem aut paene totam plerumque restituere
rogabantur, adire hereditatem ob nullum vel minimum lucrum
recusabant atque ob id extinguebantur fideicommissa: postea
Vespasiani Augusti temporibus Pegaso et Pusione consulibus
senatus censuit. ut ei, qui rogatus esset hereditatem resti-
tuere, -perinde' liceret quartam partem retinere, atque lege
Falcidia ex legatis retinere conceditur. ex singulis quoque
rebus, quae per fideicommissum relinquuntur, eadem retentio
permissa est. post quod senatus consultum ipse heres onera
hereditaria sustinebat: ille autem, qui ex fideicommisso
recepit partem hereditatis, legatarii partiarii loco erat, id est
eius legatarii, cui pars bonorum legabatur. quae species legati
partitio vocabatur, quia cum herede legatarius partiebatur
hereditatem. unde quae solebant stipulationes inter heredem
et partiarium legatarium interponi, eaedem interponebantur
inter eum, qui ex fideicommisso recepit hereditatem, et
heredem, id est ut et lucrum et damnum hereditarium pro

6 rata parte inter eos commune sit. Ergo si quidem non plus
quam dodrantem hereditatis scriptus heres rogatus sit resti-
tuere, tunc ex Trebelliano· senatus consulto restituebatur
hereditas et in utrumque actiones hereditariae pro rata parte
dabantur: in heredem quidem iure civili, in' eum vero qui
recipiebat hereditatem ex senatus consulto Trebelliano tam-
quam in heredem. at si plus quam dodrantem vel etiam
totam hereditatem restituere rogatus sit, locus erat Pegasiano
senatus consult0, et hereS, qui semel adierit hereditatem, si
modo sua voluntate adierit, sive retinuerit quartam partem

ξξ 4-6. The SC. Trebellianum, A.D. 62,‘v(ras designed in order to dis-
pense with the clumsy process os fictitious sale and the stipulations quasi

